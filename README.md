ADISE20_AEX | Τάβλι-Πλακωτό 

 

Περιγραφή Παιχνιδιού 

 

Το πλακωτό είναι ένα από τα βασικά παιχνίδια του ταβλιού. 

Βασικό χαρακτηριστικό του παιχνιδιού είναι η δυνατότητα αιχμαλωσίας ("πλακώματος") εχθρικών πουλιών ώστε να εμποδίζεται η κίνησή τους για όσο διάστημα βρίσκονται πλακωμένα. 

 

Κανόνες 

 

Ένας παίκτης έχει πόρτα σε μια θέση όταν 

Έχει δυο η περισσότερα πούλια σε αυτήν 

Έχει πλακώσει αντίπαλο πούλι σε αυτήν 

Οι πόρτες λειτουργούν ως εμπόδιο στην κίνηση του αντιπάλου αλλά και ως "πατήματα" για να τοποθετεί ένας παίκτης με ασφάλεια τα πούλια του. 

 

Στήσιμο 

 

Ο κάθε παίκτης έχει την περιοχή εκκίνησής του μπροστά του (κάτω δεξιά ή κάτω αριστερά) και απέναντί της βρίσκεται η περιοχή μαζέματος. Κινείται κανονικά από την περιοχή εκκίνησης στην περιοχή μαζέματος κυκλικά. Η περιοχή εκκίνησης του ενός παίκτη είναι η περιοχή μαζέματος του άλλου. 

Στην αρχική θέση και τα δεκαπέντε πούλια του παίχτη τοποθετούνται στην θέση α δηλαδή την πρώτη θέση της κίνησής τους (λέγεται μάνα, η β λέγεται παραμάνα και η γ προπαραμάνα). 

 

Πλάκωμα 

 

Όταν ένα πούλι βρίσκεται μόνο του σε μια θέση (δεν αποτελεί πόρτα) ο αντίπαλος έχει το δικαίωμα να κινήσει σε αυτήν την θέση πούλι του πλακώνοντας το εχθρικό πούλι. Η θέση γίνεται πόρτα του παίκτη που πλακώνει και ο οποίος έχει την δυνατότητα να τοποθετεί όσα πούλια ακόμα θέλει σε αυτήν. 

 Το πλακωμένο πούλι δεν έχει το δικαίωμα να κινηθεί από την θέση του. Τα πούλια που το πλακώνουν είναι ελεύθερα να κινηθούν από την θέση αυτή αν όμως φύγουν όλα από τη θέση τότε το πούλι ξεπλακώνεται και είναι ελεύθερο να κινηθεί κανονικά. 

Ο παίκτης έχει το δικαίωμα να ξεκινήσει το μάζεμα όταν όλα τα πούλια του βρίσκονται στην περιοχή μαζέματος και ο αντίπαλος του δεν έχει κανένα πλακωμένο πούλι του παίκτη . Αν κατά τη διάρκεια του μαζέματος από τον παίκτη, ο αντίπαλος πλακώσει κάποιο πούλι ή πούλια του παίκτη, τότε ο παίκτης σταματάει το μάζεμα μέχρι να ξεπλακώσει ο αντίπαλος τα πούλια του παίκτη. 

Στο πλακωτό όπως και στις πόρτες και το φεύγα είναι υποχρεωτική η ολοκλήρωση μιας ζαριάς. 

Πιάσιμο της μάνας 

 

Όταν ένας παίκτης πλακώσει την μάνα του αντιπάλου (το τελευταίο πούλι που θα βρεθεί μόνο του στην θέση α (ή ω από την σκοπιά αυτού που πλακώνει) τότε το παιχνίδι από πρακτικής άποψης είναι σχεδόν βέβαιο ότι χάνεται διπλό. 

Ο παίκτης που έχει πλακώσει την μάνα του αντιπάλου είναι αδύνατο να χάσει το παιχνίδι διπλό καθώς ο μόνος τρόπος να ξεπλακώσει το αντίπαλο πούλι είναι στο μάζεμα. Στην πράξη όμως δεν υπάρχει πιθανότητα καν να χάσει το παιχνίδι ή να κερδίσει το παιχνίδι μονό και όχι διπλό καθώς στο μάζεμα θα έχει όλη την άνεση να σπάει τα πούλια του αποφεύγοντας να μαζέψει το πούλι που πλακώνει την αντίπαλη μάνα ως το τέλος οπότε και θα κερδίσει το παιχνίδι διπλό. 

Η μόνη πιθανότητα (και αυτή αρκετά μικρή) να λήξει το παιχνίδι με διαφορετικό αποτέλεσμα είναι να πιάσει και ο αντίπαλος παίκτης τη μάνα του πρώτου. Σε αυτήν την περίπτωση κανένας παίκτης δεν θα μπορέσει να ξεκινήσει ποτέ το μάζεμα και το παιχνίδι λήγει ισόπαλο. Κανένας παίκτης δεν παίρνει βαθμό. Από την άλλη αν ένας παίκτης (που έχει πιάσει την αντίπαλη μάνα) διώξει όλα του τα πούλια από την θέση της δικής του μάνας, κερδίζει αμέσως το παιχνίδι διπλό. 

